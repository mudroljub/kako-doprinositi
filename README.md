## Škola koda: Vodič za developere
# Kako doprinositi projektima?

Razvoj softvera je veoma složena aktivnost i na procedure razvoja softvera će vam otići dosta vremena. Međutim, neophodno je savladati ih ukoliko želite da se bavite razvojem.

Za početak je neophodno otvoriti naloge na svim navedenim servisima i savladati njihovo korišćenje.

### Komunikacija: Slack

[Slack](https://slack.com/) je program za komunikaciju, poput Skype-a, koji služi prvenstveno za posao. Zbog toga, napravljen je da bude zatvoren, i možete mu pristupiti samo preko pozivnog linka: 

- [http://bit.ly/slack-skolakoda](http://bit.ly/slack-skolakoda)

Problem je što je trajanje pozivnog linka ograničeno, i mora se redovno obnavljati. Ako link trenutno ne radi, [javi nam](https://skolakoda.org/kontakt) da ga obnovimo.

Unutar Slacka postoje razni kanali:
- general je za zajedničke stvari od opšteg značaja 
- random za bilo šta neobavezno
Ostali kanali su uglavnom nazvani po projektima koje vodimo.

### Vođenje projekta: Trello

[Trello](http://trello.com/) koristimo za vođenje projekta, tu zapisujemo zadatke koje treba uraditi, pratimo ko šta radi, i dokle je stiglo.

Potrebno je prvo da napravite nalog, a potom pokušate da se pridružite [kontrolnoj tabli Školi koda](https://trello.com/skolakoda). Teoretski, ako ste već na Slacku, trebalo bi da se možete priključiti. Ako ne uspete da se priključite našem timu na Trelu, javite se na Slack kanalu da to rešimo.

### Razvoj softvera: Git i Github

[Git](https://git-scm.com/downloads) služi za čuvanje istorije koda i zajednički razvoj softvera. Ukoliko već ne koristite Git, trebaće vam neko vreme da pohvatate osnovne komande. Najbolje je da prvo ispratite neki tutorijal. Git možete koristiti preko komandne linije ili preko korisničkog interfejsa. 

[Github](http://github.com/) je jedna od platformi koje nude podršku u radu sa gitom i služi prventstveno za zajednički razvoj softvera. Ukoliko to već niste učinili, otvorite nalog na Githubu, a potom proverite da li ste podesili svoje korisničke podatke na lokalnoj instalaciji gita (potražite kako: `git set username and email`).
